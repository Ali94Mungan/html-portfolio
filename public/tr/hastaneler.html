<h2>Takip ettiğim bazı vakalar</h2>
Dernekte çalıştığım süre boyunca, bazı vakaların tedavi süreci yıllar süren birçok vakayı takip ettim.

<details>
  <summary>Yanak kanseri hastası</summary>
  <div>Bir Iraklı aile, 12 yaşındaki kızlarının yanağında büyük bir tümör
     olduğunu belirterek derneğe başvurdu ve yardım talep etti. Başvurudan önce,
      Türkiye’nin beş farklı ilindeki en iyi hastanelerinden beşine gitmişlerdi,
      ancak bir çözüm bulamamışlardı. Aileye eşlik ederek Kocaeli Üniversitesi 
      Hastanesi'ne gittik. Onkoloji doktoru, daha önce birkaç kez muayene için 
      geldiklerini ve böyle bir vakayla hayatında hiç karşılaşmadığını söyledi.
      Ne yapılması gerektiğini bilmediğini ve hatta hangi doktora yönlendirilmesi 
      gerektiğinden emin olmadığını belirtti, çünkü bu durum çok nadir görülen bir hastalıktı.

     Doktorun sözlerini dernek yetkililerine ilettikten sonra, hastayı İstanbul’daki
      Cerrahpaşa Hastanesi’ne götürmeye karar verdiler. Büyük zorluklarla onkoloji 
      bölümünden randevu aldık ve hastaneye gittik. Muayene sonrası doktor, hastayı 
      plastik cerrahi ve kulak burun boğaz (KBB) doktorlarının da değerlendirmesi
      gerektiğini söyledi. Bu doktorlarla bir araya gelip durumu tartışacaklarını, 
      ardından nasıl bir tedavi uygulanması gerektiğine karar vereceklerini belirtti.
    
     Ancak her bir doktor için ayrı randevu almak gerekiyordu ve her biri özel testler
      ve röntgen istemişti. Bu süreç yaklaşık üç ay sürdü. Haftada birkaç kez İstanbul’a
      gidip gelmek zorunda kaldık. Daha sonra bazı tahlilleri Kocaeli’de yaptırıp sonuçları
      İstanbul’daki doktorlara götürmeye başladık. Böylece ailenin İstanbul’a gitme
      yükünü biraz hafiflettik. Bazı durumlarda hastanın bulunmasına gerek olmadığı için
      yalnız başıma giderek test sonuçlarını teslim ettim veya doktorlarla durumu görüştüm.
    
     Sonrasında, doktorlar damarları detaylı incelemek için anjiyografi yapılmasına karar verdi.
      Damarları özel bir boya ile görüntüledikten sonra cerrahi müdahaleye geçtiler. Ameliyatın 
      ardından kemoterapi süreci başladı. Tedavi iki yıldan uzun sürdü ve bu sürecin başından sonuna
      kadar hastanın takipçisi oldum. Çok şükür, tedavi sürecinin ardından kızın durumu büyük
      ölçüde iyileşti.
  </div>
</details>
<details>
  <summary>İşitme Kaybı Yaşayan Çocuk </summary>
  <div>İki yaşında ve birkaç aylık olan bir kız çocuğunun işitmesi çok zayıftı,
     o kadar ki sadece bağırmalarını duyabiliyordu ve işitme zorluğundan dolayı 
     konuşmayı öğrenememişti. Doktorlara göre, kulak içi implant (koklear implant) 
     ameliyatına ihtiyacı vardı ve bu ameliyat gecikirse asla konuşamayacağı belirtilmişti.
      Ailenin, çocuğa yardım için derneğe başvurusu üzerine, dernek yönetimi durumunu
     inceledi ve birkaç doktorla görüştü. Ardından, tanıdıkları aracılığıyla İstanbul
      Eğitim ve Araştırma Hastanesi yönetimiyle iletişime geçtiler ve hastaneden
     tedavi için onay istediler. Hastane yönetimi, benzer vakaların çok olması 
     ve sınırlı kaynaklar nedeniyle tedavinin birkaç ay sürebileceğini, ayrıca
     çocuğun gerekli tetkikler için hastaneye getirilmesi gerektiğini belirtti.

     Daha önce olduğu gibi, kulak burun boğaz (KBB) doktoru dışında başka doktorlarla
      da görüşmemiz istendi. Çocuk doktoru, çocuğun karaciğer enzimlerinde yükselme fark
     etti ve bize bir gastroenteroloji uzmanına başvurmamızı tavsiye etti. 
     Aylardır süren tahlil ve muayeneler sonrasında Gastroenterolog,
      çocuğun Wilson hastalığı (nadiren görülen, bakır birikimine yol açan genetik bir
     hastalık) olduğunu belirledi. Bu hastalık, vücutta bakır birikmesine neden olur
      ve karaciğer, sinir sistemi ve gözleri etkiler. Vücut bakırı düzgün bir şekilde
     atamaz ve bu nedenle çocuğun sürekli ilaç kullanması gerektiği ortaya çıktı.
      Wilson hastalığı, çocuğun koklear implant ameliyatına engel değildi ve gastroenterolog
     bize ameliyat için onay verdi. Ancak, çocuğun düzenli olarak takip edilmesi ve bu
      hastalıkla ilgili düzenli kontrollerden geçmesi gerektiği de belirtildi.
    
     Gastroenterologdan onay alır almaz, çocuk doktorundan da onay aldık ve çocuğun 
     hastanede bekleme listesine alınmasını sağladık. Çocuk üç yaşını geçtikten sonra 
     ameliyat oldu. Ameliyat sonrasında, çocuğun işitmesinde belirgin bir iyileşme görüldü
      ve bazı kelimeleri söylemeye başladı. Ayrıca, düzenli olarak gastroenterologla takibine devam edildi.
  </div>
</details>